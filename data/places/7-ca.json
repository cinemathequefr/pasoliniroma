{
  "id":7,
  "name":"Monteverde Vecchio, via Giacinto Carini, 45",
  "address":"Via Giacinto Carini, 45, 00152 Roma",
  "desc":"      <p>Attilio Bertolucci era un gran poeta, reconegut i admirat per Pasolini ja abans d'arribar a Roma. Es van con\u00e8ixer a Em\u00edlia-Romanya (Attilio era nascut a Parma, Pasolini a Bolonya, dues ciutats separades per nom\u00e9s cent quil\u00f2metres).<\/p>      <p>En els anys cinquanta, la fam\u00edlia Bertolucci viu a Monteverde Vecchio, a pocs carrers de <a href='#!\/ca\/map\/6'>Monteverde Nuovo<\/a>. \u00c9s en aquest barri, al n\u00famero 45 de la via Giacinto Carini, on Pasolini es troba per primera vegada amb el fill, encara molt jove, d'Attilio: Bernardo Bertolucci. Aquest ha explicat moltes vegades com va confondre Pasolini amb un lladre i el va deixar al carrer, davant de la porta, fins que el seu pare li va dir: \u00abCorre a buscar-lo, \u00e9s un gran poeta\u00bb. \u00c9s el principi d'una relaci\u00f3 inici\u00e0tica durant la qual Pasolini desperta la vocaci\u00f3 cinematogr\u00e0fica de Bernardo Bertolucci i l'acompanya en la seva traject\u00f2ria. De fet, Pasolini oferir\u00e0 anys m\u00e9s tard a Bernardo Bertolucci ser el seu assistent de realitzaci\u00f3 per a la seva primera pel\u00b7l\u00edcula, <a href='#!\/ca\/map\/16'><em>Accattone<\/em><\/a>, el 1962. Bertolucci, espantat per la seva pr\u00f2pia inexperi\u00e8ncia, comen\u00e7a rebutjant l'oferta, explicant que mai no ha fet cinema. Pasolini li contesta: <em>\u00abJo tampoc\u00bb<\/em>.<\/p>      <p>Bernardo Bertolucci rodar\u00e0 als vint-i-un anys el seu primer curt, <em>La Commare secca<\/em>, a partir d'una sinopsi de Pasolini escrita abans d'Accattone, que heretar\u00e0 sense proposar-s'ho.<\/p>      <p>El 1959, Pasolini, el seu pare i la seva mare s'instal\u00b7len al mateix edifici.<\/p>      ",
  "latLng":[
    41.883453,
    12.461021
  ],
  "date":1959,
  "pos":4168,
  "cat":{
    "id":1,
    "name":"Cases, mudances"
  },
  "m":[
    {
      "type":"img",
      "id":"7-1",
      "width":1496,
      "height":1200,
      "caption":"Pier Paolo Pasolini al seu pis de Monteverde Vecchio, via Giacinto Carini, 45"
    },
    {
      "type":"img",
      "id":"7-2",
      "width":749,
      "height":1200,
      "caption":"Pier Paolo Pasolini i la seva mare al seu pis de Monteverde Vecchio, via Giacinto Carini, 45"
    }
  ],
  "trello":"WVHaNWAV",
  "lang":"ca"
}