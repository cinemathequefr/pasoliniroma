{
  "id":41,
  "name":"La casa de Sabaudia",
  "desc":"      <blockquote>A It\u00e0lia, a m\u00e9s de Roma, pass\u00e0vem moltes temporades a Sabaudia. All\u00e0 hi ten\u00edem cases que es tocaven, amb la terrassa i el jard\u00ed en com\u00fa. Sovint din\u00e0vem o sop\u00e0vem junts. Moltes vegades venien els germans Citti. Ninetto hi era pr\u00e0cticament sempre.<\/blockquote>      <cite>Dacia Maraini<\/cite>      <p>Cap al final de la seva vida, Pasolini fa construir dues cases a la perif\u00e8ria de Roma, cadascuna a una hora i mitja en cotxe de la ciutat, en dues direccions diametralment oposades: <a href=\"#!\/ca\/map\/40\">la torre de Chia<\/a> i la casa de Sabaudia, constru\u00efda amb Alberto Mor\u00e0via. \u00c9s una aut\u00e8ntica fantasia arquitect\u00f2nica i urban\u00edstica.<\/p>      <p>A primera vista aquesta elecci\u00f3 sorpr\u00e8n: Sabaudia \u00e9s una ciutat petita ideada pel r\u00e8gim feixista, que ambicionava crear ciutats noves, principalment al Laci. Aquesta contradicci\u00f3, urbana i filos\u00f2fica, \u00e9s fonamental: la vida cultural, i en particular l'arquitect\u00f2nica, va ser molt rica durant el feixisme. Despr\u00e9s de la caiguda de Mussolini l'esquerra italiana va menysprear durant molt de temps aquest s\u00edmbol del feixisme. Per\u00f2 segons Pasolini, l'urbanisme i l'arquitectura de Sabaudia no reflecteixen la ideologia feixista sin\u00f3, ben al contrari, valors molt m\u00e9s arrelats en la tradici\u00f3 italiana que el feixisme no va aconseguir eradicar. Li agradava la dimensi\u00f3 a escala humana d'aquesta ciutat \u00abmetaf\u00edsica i chiriquiana\u00bb.<\/p>      <p>Aquesta reflexi\u00f3 \u00e9s part d'una reinterpretaci\u00f3 molt m\u00e9s general sobre la societat, la pol\u00edtica i la hist\u00f2ria italianes. Viure a Sabaudia equival a resseguir les arrels del feixisme, per\u00f2 ofereix tamb\u00e9 l'ocasi\u00f3 d'analitzar les respectives influ\u00e8ncies del poder autoritari i la Democr\u00e0cia Cristiana. Pasolini desenvolupar\u00e0 aquest discurs en un excel\u00b7lent documental, <em>La Forma della citt\u00e0 [La Forma de la ciutat]<\/em>.<\/p>      ",
  "latLng":[
    41.25252,
    13.034988
  ],
  "pos":9312,
  "cat":{
    "id":1,
    "name":"Cases, mudances"
  },
  "m":[
    {
      "type":"img",
      "id":"41-1",
      "width":1013,
      "height":696,
      "caption":"La casa de Sabaudia",
      "rights":"\u00a9 Archivio Pier Paolo Pasolini"
    }
  ],
  "trello":"TxrL5d9K",
  "lang":"ca"
}