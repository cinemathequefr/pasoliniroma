{"id":"intro","title":"Presentazione","text":"      <p>Pier Paolo Pasolini arriva alla stazione di Roma con la madre il 28 gennaio 1950. Ha 27 anni, \u00e8 appena stato sospeso dall'insegnamento ed espulso dal Partito comunista italiano. Madre e figlio hanno lasciato la casa di Casarsa di buon mattino, mentre il padre dormiva ancora. Sar\u00e0 un periodo di grande miseria, illuminato per\u00f2 dalla sensazione esaltante che \u00abRoma \u00e8 divina\u00bb. Pasolini si innamora di Roma. Qui scopre i sottoproletari dei miseri sobborghi della capitale \u2013&nbsp;le borgate&nbsp;\u2013 la loro lingua, la loro sotto-cultura e la violenta vitalit\u00e0. Per diversi anni questo mondo sconosciuto ispirer\u00e0 la sua creazione letteraria e cinematografica...<\/p>      <p>Seguire Pasolini a Roma significa andare al cuore di tutto ci\u00f2 che lo caratterizza e lo definisce: amicizia, letteratura, politica, amore, sesso e cinema.<\/p>      <p>Grazie a 50 indirizzi e ad altrettante date emblematiche della Roma pasoliniana, riscoprirete l'uomo, i suoi incontri appassionati, la vita notturna, la disillusione politica, gli amori, gli odi, i momenti di rottura e di fuga. Lasciatevi guidare sui set di <em>Mamma Roma<\/em> o di <em>Accattone<\/em>. Scoprite quali vicoli della citt\u00e0 si nascondono tra le righe di <em>Ragazzi di vita<\/em>.<\/p>      <p>Guardate Roma e le sue periferie con gli occhi del poeta.<\/p>      <p>Bonus: Prendete le strade secondarie seguendo \u017dilda, artista di strada originaria di Rennes, i cui collages evocano i fantasmi di Pasolini per le vie di Roma.<\/p>      <div style='text-align: center;'><a class='btn' href='#!\/it\/map\/50'>Entrare<\/a><\/div>      ","lang":"it"}